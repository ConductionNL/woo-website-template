# FAQ

Dit zijn de algemene veelgestelde vragen over het gebruik en de configuratie van het OpenWoo platform. Mocht u een vraag hebben die hier niet beantwoord wordt, of wilt u een vraag toegevoegd zien aan deze lijst, dan nodigen we u uit om een issue aan te maken op onze [GitHub-pagina](https://github.com/ConductionNL/woo-website-template/issues).

**Q. Wanneer kan ik gebruik maken van OpenWoo.app?**

A. Als je bijvoorbeeld een user interface hebt of wilt bouwen om publicaties op te tonen, zou de OpenWoo.app de oplossing zijn.

**Q. Heb ik WordPress nodig om de OpenWoo.app te gebruiken?**

A. Nee, het enige wat je nodig hebt, is een bron. Dit zal veelal je zaaksysteem zijn, maar zou zelfs een Excel-lijst kunnen zijn.

**Q. Heb ik Haven nodig?**

A. Nee, Haven is een compliancy-standaard van de VNG. Het is ook mogelijk om de OpenWoo.app te koppelen aan een zaaksysteem zonder Haven.

**Q. Moet ik de website zelf hosten?**

A. Nee, de website kan rechtstreeks vanaf GitHub worden gehost. Het is ook mogelijk om de website op een eigen omgeving te hosten of gebruik te maken van de Open Woo-plugin voor WordPress sites.

**Q. Heb ik een ZGW-ondersteundend zaaksysteem nodig?**

A. Het is wel mogelijk om de OpenWoo.app te koppelen aan een zaaksysteem zonder ZGW. Het kan dus, maar de StuF en ZDS-koppelingen zijn nog niet beproefd in de praktijk.

**Q. Wat als ik een bron wilt toevoegen die nog niet wordt ondersteund?**

A. Voor nieuwe bronnen, of gewenste features kunt u een issue aanmaken op onze [GitHub-pagina](https://github.com/ConductionNL/woo-website-template/issues). Deze worden dan gereviewd door de stuurgroep en indien mogelijk toegevoegd aan de roadmap. Voor meer informatie over de stuurgroep, zie [Governance](https://openwoo.app/github/Bestuur/?link=https://github.com/ConductionNL/woo-website-template/blob/main/docs/GOVERNANCE.md).

**Q. Kan ik worden ontzorgd?**

A. Ja, dat is mogelijk. Er zijn leveranciers voor zowel SAAS als Service Level Agreement(SLA) beschikbaar Zie [Kosten](https://openwoo.app/github/Kosten/?link=https://github.com/ConductionNL/woo-website-template/blob/main/docs/Kosten.md) voor meer informatie.
